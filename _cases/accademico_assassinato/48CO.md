---
layout: case
type: lead
title: 48 CO
language: it
case_name: accademico_assassinato
address: 48CO
---
Troviamo Alan Shore – un tipo alto, allampanato, che deve aver appena passato i quaranta – in casa, vestito per il lavoro. Sembra ancora sbigottito dalla notizia: «Non so niente di questa storia. Gli sbirri mi hanno fatto tornare indietro questa mattina. Com’è potuta succedere una cosa del genere?»

«Non la stiamo accusando, Mr Shore. Piuttosto ci dica se sospetta di qualcuno o ha notato qualcosa.»

«Non faccio altro che rimuginare, ma ogni ipotesi che faccio si rivela ridicola. La causa non può assolutamente essere questa disputa universitaria. Semplicemente non c’è

nessuno capace di dare una coltellata in pieno petto. E non dovrebbe avere niente a che fare neanche con la sua relazione, anche se, insomma... non si sa mai...»

«La sua relazione?»

«Sì, lo sanno tutti nel Dipartimento che si vedeva con la nostra segretaria, Genevieve Merriman. Ma a suo marito non importava per niente.»

«Se può, ci dica di più.»

«Lei tempo fa ha cercato di divorziare, incontrando molti ostacoli. Non ricordo tutti i dettagli, non è che faccia molto caso a tutte le chiacchiere che si fanno in ufficio.»

«E' chiaro. Tuttavia sappiamo che eravante confidenti, quindi vi avrà pur parlato di qualche sua preoccupazione.»

«Non che io sappia. Parlavamo spesso, è vero. Ma parlava soprattutto di quanto fosse orgoglioso delle figlie e a proposito del dibattito sull’esclusività dell’università. A volte parlava di quanto gli facesse piacere avere un’entrata fissa tutte le settimane ma anche di quanto fosse assurdo tutto il sistema ereditario dei titoli in Gran Bretagna: il sistema patriarcale va svecchiato con uno meritocratico.

Infatti mi sono schierato con decisione al fianco di Firk, anche se penso sia importante preparare il terreno prima di azzardare certe richieste. Se siamo più aperti nelle ammissioni, non possiamo permetterci di perdere le donazioni di benefattori troppo convinti delle proprie idee.»

«Era cambiato ultimamente? Lo vedevate strano, teso?»

«No, anzi! Non la finiva più con la storia del suo grande annuncio. E qualunque cosa fosse, di sicuro era qualcosa che gli faceva molto piacere a giudicare da quanto era felice quando ne parlava.»