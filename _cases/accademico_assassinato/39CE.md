---
layout: case
type: lead
title: 39 CE
language: it
case_name: accademico_assassinato
address: 39CE
---
Veniamo accolti all’ingresso dalla signora Mary Wolmer. È una donna alta, magra, probabilmente prossima ai quarant’anni. Sarebbe piuttosto bella, se non fosse per l’espressione triste: «Entrate. La casa non è un granchè, ma sedetevi. Immagino siate di Scotland Yard.» Ci invita, indicandoci il salotto.

«Non in veste ufficiale, siamo loro consulenti investigativi.»

Ben presto esce dalla cucina portandoci un thé: «Mi farete solo delle domande oppure dovete perquisire qualcosa?»

«Solo domande, non si preoccupi. Come avrete immaginato» inizio, con un cenno di apprezzamento per la bevanda calda, «stiamo indagando sulla morte di vostro cognato. Vostro marito è in casa?»

«Se n’è andato più di un’ora fa. Nostra figlia Lily ha preso piuttosto male la morte di Firk. Il mio Charles ha deciso allora di andarla a prendere dai Livingston, e portarla a Croydon dai miei genitori. Almeno per evitare che veda il defunto zio su tutti i giornali della città.»

«Capisco. La prego, può parlarmi del vostro rapporto con Lord Firk Wolmer?»

«Mi piacerebbe credere di averlo conosciuto bene» risponde «ma vengo dal Surrey, e da quando sono sposata sono spesso in viaggio, accanto a mio marito: tornato dall'arruolamento, ora tenta di sfondare nel polo. Da dicembre

 tornavo a vedere Firk la domenica in Chiesa. Poi è stato nominato direttore del Dipartimento di Filosofia, ed ha cominciato ad invitare Charles a cena fuori quasi tutti i venerdì.»

«Sa se dovevano incontrarsi anche domani?»

«Credo di sì. Di solito si andava nel nuovo ristorante vicino all’Università.»

«Erano uniti?»

«Non sono molto legati, Charles è di molti anni più piccolo. A me sembrava fossero un po' gelosi l'uno dell’altro. Però Charles gli è stato sempre vicino durante la malattia: lo portava a farsi visitare, gli procurava i medicinali. Non so Charles dove ha preso i soldi: è già frustrato dagli aumenti del nostro affitto. Non è facile trovare una buona casa ad un prezzo decente. »

«E cosa pensa della sua famiglia?»

«A volte ho come l'impressione che tenda a trattare Ma-

delyn e Anna come maschi. Non sto dicendo che Firk e Maud non le amino profondamente, ma è da anni che vorrebbero un figlio, da molto prima che Firk si ammalasse.»

«Eravate con loro venerdì scorso a cena? Sapete di cosa hanno parlato quella sera?»

«Non ero con loro, ma mio marito Charles una volta tornato mi ha raccontato qualcosa. Ha detto che Firk iniziava a pentirsi di quanto poco avesse controllato le proprie parole nelle ultime settimane: si era impantanato in una ridicola discussione con un gruppo di studio della Bibbia, qualcosa su angeli che ballano, e così facendo si era fatto un nemico.»

Prendiamo nota.

«Le pare di individuare altre situazioni in cui Firk era impegnato, che lo assorbivano? O preoccupavano?» .

«Se si riferisce ai medicinali, è acqua passata. L'unica cosa che so, è che quel pezzo di terra che voleva vendere a Clifford Roberts: ne hanno parlato varie volte con mio marito, e gli ha consigliato di venderlo a prezzo pieno.»

«Grazie per l'ottimo thè, Ms. Wolmer» chiude Wiggins, alzandosi dal divano.
