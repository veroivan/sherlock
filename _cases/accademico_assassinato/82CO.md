---
layout: case
type: lead
title: 82 CO
language: it
case_name: accademico_assassinato
address: 82CO
---

All’appartamento di Gary O’Grady, ci apre un uomo che deve aver appena passato la trentina. È piuttosto basso, sudaticcio, coi capelli rossi ed uno sguardo apprensivo stampato in faccia.

«Voi... siete della Polizia?»

«No, ma siamo investigatori. Volevamo farvi alcune domande.»

«Posso spiegare tutto» inizia, prima che noi si possa aprir bocca. «Vi inveterei a entrare, ma non ci sono molti posti in cui sedersi.» Un veloce sguardo dalla piccola scalinata d'ingresso rivela come la sua scusa regga: l'appartamento è scarsamente ammobiliato, o forse non è abitato da molto.«Questo è tutto quel che mi posso permettere. Sono in mano agli strozzini, per questo c'è stata quella rissa...»

«Un bel racconto strappalacrime, ma non siamo venuti fin qui per i consigli d'arredamento» interviene Wiggins.

«E allora cosa volete?»

«Ebbene, lei non ha forse scritto una lettera?» replico, invitando O'Grady ad uscire fuori.

«Oddio no, quell'altra storia. Vi manda la Regina? Era una provocazione: non ci andrete mica giù pesante? Siete qui per picchiarmi?»

«Non fare il vago, O'Grady! Ma quale regina...»

«Come? ...ma cosa pensate: che ho accoltellato qualcuno?! No, ma io non ho fatto niente! Non c'entro! Mi ha pure fermato uno sbirro, che cercava un lampionaio, quando tornavo a casa, stavo da O’Shea’s a bere... lì con un po’ di gente... tipi che la vedono come sulla monarchia, parlavamo di quanto questo paese è vecchio e marcio... Quando sono uscito era buio pesto, andavo passo passo, ubriaco com'ero. L'avevo incontrato per strada il lampionaio, allora sono tornato indietro a cercarlo: era un certo Livingston, l'ho portato lì, dallo sbirro. E poi accende la luce, e c'era un morto per terra, vestito come un Lord... e l'ho visto scomposto sul marciapiede... che roba, ho vomitato per l'impressione, per quanto sangue c'era. Allora sono tornato al bar, mi ci voleva qualche altro bicchiere. E raccontando la storia questi amici hanno messo assieme la lettera. In goliardia, ci pareva l'occasione per sfruttare la notizia, per mandare al diavolo la monarchia una volta per tutte... eravamo ubriachi!»

La testimonianza ci sembrava confusa: «Pensa bene a quel che dici: non ti pare che la tua posizione si sta via via aggravando? Mica sarai già ubriaco a quest'ora?»

«...dovete credermi ... uno dei ragazzi poi dice che per lui gli uffici del Times erano sulla strada di casa, che la consegnava lui, per me era meglio, a quel punto quasi barcollavo... «

«Ma le sue iniziali erano in bella vista sul Times, stamattina.»

«Sono stato uno scemo... ho firmato quella maledetta lettera, ma non sono un criminale... il poliziotto mi ha visto...tutti quelli da O'Shea erano lì con me, andate da loro, sta al 59 CO, fatevelo dire da loro...» e come in una straziante cantilena, continuava a lamentare inginocchiato «... non sono un criminale...».

«Questa storia fa acqua da tutte le parti» dico agli irregolari, mentre ripercorro gli appunti.

«L'hai messo alle corde, ma questo non confessa», mi bisbiglia Wiggins. Lo spettacolo era durato abbastanza. Qualche passante cominciava ad incuriosirsi e a fermarsi. Così, gli irregolari abbandonano O'Grady a terra. Gli voltiamo le spalle, per perderci nei vicoli di Londra.