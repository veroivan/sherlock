---
layout: case
title: 30 CE
language: it
case_name: accademico_assassinato
address: 30CE
---
Negli uffici del Times ci presentiamo come investigatori per conto di Scotland Yard e chiediamo chi fosse il responsabile dell’edizione del mattino. La segretaria ci indica il grande ufficio proprio oltre la sua scrivania.

«Credo comunque che vi stesse aspettando» aggiunge, mentre entriamo.

«Scotland Yard, omicidio Wolmer?» esordisce l’uomo in giacca, esibendo un tono soddisfatto.

«Sì, speravamo che qualcuno del Times potesse rispondere ad alcune domande» replica Wiggins.

«Francamente mi sorprende che non siate venuti prima. L'omicidio è stato alle sette del pomeriggio, pubblichiamo anche due lettere riguardanti la storia, e già nell’edizione del mattino... la gente non parla d'altro!»

Wiggins ed io ci scambiamo un'occhiata: «Quindi buon per voi: le vendite andranno a gonfie vele.»

Dall'espressione compiaciuta, capiamo che il caporedat- tore Walter Mathers – questo il nome sulla sua targhetta – è ora nella giusta predisposizione per smetterla di girarci troppo intorno, e ci dirà proprio tutto quel che sa.

«La lettera dell’irlandese è stata consegnata in questo stesso ufficio poco dopo le otto di ieri sera. Il tizio sembrava furibondo, era rosso in viso: ci ha detto che riguardava l’omicidio di Lord Wolmer, ma in quel momento non sape- vamo ancora nemmeno che fosse stato ucciso. Abbiamo pensato fosse pazzo, o ubriaco! Alla fine è venuto fuori che era soltanto ubriaco. Potete immaginare la nostra sorpresa quando uno dei nostri reporter si è precipitato in ufficio poco dopo, con la succulenta notizia che lord Wolmer era stato effettivamente assassinato! E per di più, aveva già raccolto anche il reverendo Norman Potter, che ha incontrato per caso sulla scena del delitto. Si è offerto di contribuire all’edizione del mattino con le sue riflessioni: abbiamo steso la sua nota qui su da noi, con questa stessa macchina di scrivere. E' una nostra esclusiva, ecco perchè si vende bene. Lettura interessante, non trovate?»

«Senza dubbio, direttore» ammette Watson.