---
layout: case
type: lead
title: 89 SO
language: it
case_name: accademico_assassinato
address: 89SO
---

«Avevo già notato questo posto!» dice Wiggins mentre ci avviciniamo alla casa di Wolmer.

«Sarebbe difficile non vederlo» gli faccio io. La casa è una delle più grandi in questa zona di Londra, ed in passato deve aver ospitato più di una dozzina di persone di servitù. Vi abita la famiglia, le governanti delle ragazze, varia servitù ed una parte è adibita ad uffici, ed ospita spesso un via vai di accademici.

Ci risponde la signorina Charlotte Simon, prima ancora che si suoni il campanello.

«Buongiorno signorino, buongiorno dottor Watson. Buongiorno anche a voi altri ragazzi. Entrate pure.»

Con un gesto lascio il via libera agli altri per dare un'occhiata in giro: «Ma non toccate ancora niente», aggiungo sottovoce. All’inizio non sentiamo alcun rumore provenire dal grande palazzo, ma dopo non molto udiamo passi dal piano superiore.

«C’è Anna al piano di sopra» si affretta a dire la signorina Simon. «Madelyn è dagli O’Briens e Lady Maud è dalla sorella, Ms. Pamela Litchfield.»

«Vorrei rassicurarla, Charlotte. Non pensiamo ci sia alcun segreto da nascondere al piano di sopra, né che moglie e figlie di Lord Wolmer siano in fuga.»

Un sorriso agitato percorre il suo bel volto, dopo un profondo respiro: «Dottore, io un sospetto ce l'ho: Marlowe Enright, un fanatico religioso che Lord Wolmer ha preso per il verso sbagliato. Che contraddizione arrivare ad uccidere per religione.»

«E voi come lo sapete?»

«Nella nostra Parrocchia ci sono gruppi di studio Biblico separati per uomini e donne: le mogli parlano ed io ascol-

to.»

«Va bene. Vorrei parlare con Anna, solo per vedere

come sta. Wiggins e i miei assistenti potrebbero dare un’occhiata ai documenti di Lord Wolmer?»

«Lady Maud ha ordinato che se foste passati dovevate avere il pieno accesso su tutta la casa. Prendete tutto quello di cui avete bisogno» dice agli altri informatori nel frattempo.

I ragazzi trovano accuratamente archiviati i documenti risalenti agli ultimi tre, quattro mesi, mentre tutto quanto riguardi il periodo della convalescenza è alla rinfusa. Sembra tutto normale: «L’unica cosa che ha catturato la mia attenzione, è che nella sua rubrica compare Jack Marshall...» mi fa Wiggins.

«Chi è questo Marshall? Lo conosciamo già?»

«Dai Watson, il noto usuraio. Ho trovato anche delle ricevute bancarie: oltre allo stipendio dell’Università, fra agosto e settembre ha ricevuto a rate un grosso pagamento: 1.400 sterline! C’è allegata una nota che recita Continental Investments presso Cox&Co .»

«Vedo che l'anno scorso faceva anche grosse spese. Speravo in qualcosa di più evidente, ma potrebbe essere in fin dei conti importante.»

Ci congediamo dalla signorina Simon: «Un'ultima domanda: ma Lord Wolmer fumava?»

«Certo, sigarette Benson & Hedges».