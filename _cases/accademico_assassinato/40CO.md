---
layout: case
type: lead
title: 40 CO
language: it
case_name: accademico_assassinato
address: 40CO
---
Troviamo Genevieve Merriman, la segretaria di Lord Wolmer, a casa da sola.

«Sono spiacente, non sono in vena di visite oggi» dice debolmente: «il Dipartimento di Filosofia è stato colpito da un grave lutto.»

«È quello che stiamo cercando di scoprire: siamo detective» l'anticipa Wiggins togliendosi il cappello «e sappiamo che lavoravate con lui da quando è stato assunto all’Università.» La Merriman squadra il piccoletto, in attesa sulla porta.

«Non sono propriamente la sua segretaria: servo tutto il Dipartimento di Filosofia. Ho molto da fare. Anche se, in effetti, la brutta fine di Firk mi tocca da vicino.» E così dicendo, cede ad un singhiozzo.

«Cosa intendete? Eravate particolarmente vicini?» Scende un silenzio di ghiaccio sull'argomento.

«La Merriman glissa...» punzecchia sottovoce Wiggins,

dandomi un colpetto con il ginocchio e facendo finta di essere distratto da una mosca.

«Comunque Lunedì Firk mi aveva detto che tra noi doveva finire. Va meglio questo? Sono stufa delle vostre intromissioni, solo per vendere copie di giornali scandalistici. Ora se siete soddisfatti, lasciatemi in pace. Sto per chiudere la porta.»

Con un piede, Wiggins blocca la porta ed incalza: «Voleva rompere? La moglie lo aveva scoperto?»

«Wiggins, togli quel piede: non è il caso» lo sgrido, cercando di riportare la conversazione verso toni più sereni. La Signora Merriman ci lascia infine entrare: «Ma lei, Wiggins, resti lì, sulla porta. Ce l'ha un ombrello, si?»

Genevieve Merriman indossa un abito formale ma alla moda, che valorizza una figura formosa,nel fiore degli anni. Prende tempo sistemando le sue carte, prima di aprirsi con me: «Non sapevo nemmeno della sua morte fino a quando stamattina è arrivato il giornale. Si figuri che stavo uscendo per andare al lavoro».

«Perdoni la domanda diretta, ma pensa che Lady Maud conoscesse i termini della vostra relazione?»

«Non ne ho idea. Gliel'ho chiesto più volte, ma lui ha sempre detto che non sapeva nulla. Ma si vergognava di aver tradito la sua fiducia e ha detto che avrebbe spiegato di più, dopo il suo grande annuncio di venerdì.»

«Di quale annuncio si tratta? Vi ha fatto capire qualcosa su cosa potesse essere?»

«No, se non che aveva a che fare col motivo per cui non voleva più vedermi.»

Quando mi azzardo a chiederle se suo marito è a conoscenza della relazione, la signora Merriman se ne esce in una risata di sdegno: «Mio marito? Buona questa. La nostra storia è finita un paio d’anni fa. Il solo motivo per cui non abbiamo divorziato è per i costi legali e perché darebbe fastidio a qualche persona: le convinzioni religiose tante volte fanno la gente strana. Viviamo ancora assieme solo perché il mercato degli affitti è diventato così caro che faremmo fatica a permetterci due appartamenti. Per il resto sono una donna che lavora, ho le mie necessità e trovo la maniera per soddisfarle. So bene che lui ha avuto un sacco di storie negli ultimi due anni, ma cosa crede? E lui sa che anch’io ne ho avuta qualcuna. Nello specifico, di me e Firk non gli sarebbe importato nulla. Se volete parlargli dovrebbe essere in ufficio: l'indirizzo è al 74 CO.»

«La ringrazio per essersi aperta completamente a me. Tornando alla nostra questione, sapete forse cosa aveva in mente per la serata di ieri, dopo aver lasciato l’ufficio? E avete idea di qualcuno che avrebbe potuto volerlo vedere morto?»

«Non avevamo programmi per la serata, eppure era stato insolitamente allegro per tutta la settimana, ci sarebbe stata bene una scappatella. C’era uno screzio ideologico tra Firk e il preside Quimby, ma Ed è troppo equilibrato per fare qualcosa di così drastico, addirittura appena fuori l'Università.

La migliore carta che posso darvi è Marlowe Enright, un tipo eccentrico della sua chiesa. Il signor Enright è una delle persone che io e Ross indispettiremmo se divorziassimo, e sfortunatamente è pure il nostro padrone di casa. Firk parlava più con me che con sua moglie Maud: mi ha detto che aveva paura di aver iniziato qualcosa che non riusciva più a controllare.»

A questa notizia, mi alzo di scatto: «Grazie per il vostro tempo signora Merriman.»

«Cos'è Watson, già scappa via?»