---
layout: case
type: lead
title: 2 SO
language: it
case_name: accademico_assassinato
address: 2SO
---


Troviamo Langdale Pike che sta sistemando il suo ultimo caustico articolo sui ricchi e famosi di Londra.

«Salute, amici!» ci accoglie vedendoci avvicinare al suo

ufficio. «Come posso aiutarvi oggi?».

«Speravamo in qualche indizio inedito sul caso Wolmer» dice Wiggins.

«Firk Wolmer! Ecco, questo si che è... anzi, era un personaggio interessante. Un vero peccato che ci abbia lasciato appena arrivato sulla scena».

«Cosa intendete con appena arrivato sulla scena?»

«Perchè in pochi mesi è passato dall’essere un vecchio noioso eremita... ad essere uno dei più interessanti protagonisti della società di Londra. Naturalmente ero a conoscenza della sua esistenza da anni, ma prima degli ultimi mesi non aveva mai veramente detto la sua. Eppure avrebbe potuto, vista la posizione che occupava. Finalmente si era svegliato!»

Pike inizia a scartabellare fra alcuni dei suoi vecchi articoli: «La maggior parte di questi titoli è il risultato dell sua nomina a direttore al London University College. C’era dell’ironia nel fatto che un uomo con una carica nel Dipartimento di Filosofia... finisca nei guai per aver pensato liberamente, no?»

«Immaginiamo di sì» rispondiamo, dopo una pausa per certi versi imbarazzante.

«Oh, il progessismo fa notizia dvanti alla Regina.»

La mia faccia è un punto interrogativo.

«Anche se poteva sembrare fuori tempo massimo con l'e-

tà, ha pubblicato un pamphlet sull'Impero, è entrato di forza nel dibattito sulla schiavitù, sulla riforma del sistema sanitario... non so se ricorda quando chiese alla Camera dei Lord un piano di ricerca medica per le donne... poi c'è stata la storia della direzione del London College, e alla fine poteva approdare pure nelle pagine gossip... ho anche un'ultimora sui sui affari privati...«

«Aspettate, che tipo di affari?!» chiede un sorpreso Wiggins.

«Oh sì. Roba piccante. È cosa abbastanza nota nei giri alla moda che a Lord Wolmer piace sperimentare con i medicinali, e aveva una relazione con la segretaria, una donna sposata! Ho tutto qui...» estraendo un telegramma dal faldone «Tale Genevieve Merriman». E leggendo testuali parole: «Genevieve Merriman stop. Bella signora stop. Procinto divorziare stop. Ancora convive stop.»

«E Lady Wolmer? Lo sa?!»

«Mah, secondo me deve sospettarlo. Non può far finta di nulla. Una persona che frequenta la società come lei dovrebbe essere aggiornata sugli ultimi pettegolezzi, specialmente quelli che colpiscono così vicino casa.»

«E cosa pensa della cosa il Signor Merriman?»

«E questo come faccio a saperlo? È un contabile della classe media, gente insignificante che non ti fa vendere una copia. Naturalmente capirete che non è il tipo di persona con cui perderei il mio tempo o il mio spazio sul giornale. Certe inchieste... costano anche soldini. Andate a cercarvelo da soli.»

«Naturalmente. Grazie per l’aiuto e... zitti zitti.»