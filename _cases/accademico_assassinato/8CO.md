---
layout: case
type: lead
title: 8 CO
language: it
case_name: accademico_assassinato
address: 8CO
---

Giungiamo al Northwood College, una delle più prestigiose scuole femminili di Londra. Quando facciamo il nome Wolmer la segretaria ci indica che la classe è situata in fondo al lungo corridoio alla nostra sinistra.

Vediamo Regina Lappin mentre si fa largo in mezzo a pile di carta.

«Bellina la Lappin, eh?» bisbiglia Wiggins mentre si volta, ci vede e viene verso di noi.

«Sì, di grazia!» dice, notando la nostra presenza. «Come posso aiutarvi?» chiede con un sorriso forzato, avendo già capito di cosa si tratta. Decide infatti di non mantenerlo, lasciando spazio ad un'espressione stanca.

«Il dottor Watson ed io stiamo indagando sulla morte di Lord Firk Wolmer.»

Sentire il nome della vittima la fa definitivamente trasalire. «Si, il padre di Madelyn. Ho letto la notizia sul giornale del mattino. Una tragedia.»

«Quindi conoscete sua figlia. Siete sua docente?»

«Ha mostrato un gran potenziale come studente. Potrebbe vivere un brillante futuro se riuscirà a rimanere concentrata sullo studio.»

«Le ha mai parlato di suo padre?»

«Sì, a volte. Credo che i loro rapporti fossero un po’ tesi. Lui chiedeva molto, una disciplina quasi militare... e quindi la figlia cercava sempre la sua approvazione, ecco.»

«Rap-por-ti tesi» annotava Wiggins su un foglio di carta. Gli faccio un'occhiataccia, per rassicurare Miss Lappin a proseguire. «In realtà è più complicato di così. Non so, ho come l’impressione che dopo la nomina... abbia iniziato a farle più pressioni. Come probabilmente sapete, il London University College accetta le donne, tanto quanto gli uomini, ed ora potrebbe cominciare ad aprirsi alle classi sociali inferiori. Un passaggio di tipo progressista, che però non è stato certo immune da critiche. Lord Wolmer era uno strenuo sostenitore della necessità di continuare a fare essere il college una scuola mista, e sono certa che niente gli sarebbe piaciuto di più che vedere la figlia frequentarlo, magari ancora mentre lui era docente. Purtroppo però i risultati scolastici di Madelyn suggeriscono che debba migliorare in più di qualche ambito, se spera di essere ammessa. Credo che ultimamente questo sia stato una grande fonte di stress per Madelyn.»

Pendiamo dalle sue belle labbra, invece di pensare agli indizi. Miss Lappin – interdetta da questo nostro strano comportamento decide di proseguire da sola.

«Penso che la cosa migliore che potreste fare per capirne di più sia andare a parlare con Rachel O’Brien: lei e Madelyn sono amiche per la pelle. Se si è confidata con qualcuno della scuola, è stato senz’altro con lei».

«Oh si, grazie per il vostro tempo. Ci avete chiarito più di qualcosa...» dice Wiggins toccandosi il cappello, e lasciandosi sfuggire un'occhiolino nell’andarsene.