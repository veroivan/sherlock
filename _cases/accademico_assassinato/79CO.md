---
layout: case
type: lead
title: 79 CO
language: it
case_name: accademico_assassinato
address: 79CO
---

Il reverendo Norman Potter ci accoglie sulla veranda della sua modesta abitazione. Ci saluta appena si accorge che ci stiamo dirigendo al suo indirizzo. «Qual buon vento?»

«Abbiamo letto una accorata lettera sul Times di oggi, e abbiamo pensato che fosse vostra.»

«Non sbagliate» replica fosco il reverendo: un uomo di mezza età, ma all’apice della forma fisica.

«Innanzitutto, ci pare sorprendente che siate riuscito a sapere dell'omicidio, in tempo così breve da scrivere una lettera e farla arrivare tanto velocemente al Times da comparire sull’edizione del mattino.»

«Questo significa che sono un sospettato?»

Lo sguardo degli irregolari la dice lunga: «Il Signore ci guida» azzarda Wiggins per spezzare la tensione.

«E' stato un brutto tiro del demonio, cari confratelli. Passeggiavo vicino all’Università ieri sera, ed un poliziotto mi ha chiesto di cercare immediatamente un medico. Non so se fosse il più vicino in assoluto, ma sapevo che il dottor Ainstree vive nei paraggi, così sono corso il più velocemente possibile a casa sua. Tornato con il dottore, quasi quaranta minuti dopo, un reporter del Times era già sul posto. Mi ha chiesto chi fossi, e quando ho detto di essere il pastore della vittima ha iniziato a farmi delle domande su di lui. Una volta scoperto che era ai ferri corti con un altro parrocchiano, mi ha praticamente costretto a scrivere un pezzo per il giornale del mattino. Ci siamo incamminati per la redazione, ci

ho pensato un po' su ed alla fine ho deciso di farlo. Dopotutto evangelizzare via Times è una strada che va tentata. Non credo di essere stato così specifico o ostile come il giornalista si aspettava, e anche se mi spingeva gli ho dettato solo quel che ritenevo dovesse essere detto, come in una delle mie omelie».

«Il suo editoriale ha fatto il botto» replica Wiggins. «Non si parla di altro che di questa disputa!»

«L'antagonista è uomo molto devoto, ma le sue capacità di ragionamento lasciano alquanto a desiderare, per questo non ve ne faccio il nome. Sono del resto il suo confessore, e so che anche lui ha bisogno di rinconciliarsi con Cristo. Lord Wolmer ha voluto giocare all’avvocato del diavolo, invero alcune sue affermazioni un tempo sarebbero state bollate come eresia. Ogni qualvolta si incontrano, non c’è più pace in parrocchia: ultimamente mi trovo spesso a predicare opere di Comunione, invece di seguire il messale.»

«Pensate sia possibile che uno dei suoi fedeli possa averlo ucciso? Potrebbe aver pensato che fosse importante impedirgli di perseguire la sua eresia?»

Il reverendo Potter apre la bocca per parlare, ma non proferisce parola. Sembra rifletterci per un attimo.

«Spero di no.»
