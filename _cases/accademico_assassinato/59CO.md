---
layout: case
type: lead
title: 59 CO
language: it
case_name: accademico_assassinato
address: 59CO
---

Da O’Shea’s, un bar che dista un isolato a sud della scena del crimine, troviamo poca gente e un’atmosfera parecchio moscia. Un cliente solitario siede nell’angolo in fondo a destra bevendo da solo, mentre altri tre gentiluomini di mezza età sono al bancone attorno a una copia del Times. Il barista ci nota praticamente subito e sembra piuttosto seccato.

«Polizia?» chiede, cupo in viso.

«Non proprio. Però lavoriamo con Scotland Yard.» Lo sguardo sul suo viso è ancor più infastidito, la clientela del bar osserva la scena prudentemente, nessuno apre bocca.

«Stiamo indagando sul caso Wolmer. L'alibi sospetto di O’Grady ci ha portati qui.»

«Sospetto è la parola giusta, ma è tutto vero. È stato qui tutta la sera a maledire i nobili, prima di andarsene finalmente a casa. E tornato qualche momento più tardi, dicendo che un Lord era stato ucciso, e con alcuni amici ha scritto la lettera che il Times ha pubblicato stamattina.»

«Combacia tutto» dice Wiggins. Spostiamo lo sguardo sui tre uomini in fondo al bancone. Ci guardano anche loro, come se avessero qualcosa da dire. Uno di loro vince l'imbarazzo e si decide a parlare per primo.

«Va bene, so cosa state pensando. Siamo stati noi a scrivere quella lettera. Eravamo abbastanza benzinati. Ma nessuno di noi ha ucciso quell’uomo, e non è stato neppure Gary. Odierà pure la classe nobile, ma è un brav’uomo.»

«E chi è andato a portare la lettera al posto di O'Grady?»

«Gary era più sbronzo di prima, Walter Brand era di strada... così se succedeva qualcosa, tra quello svitato di Brand e la firma di O'Grady, di non ci avrebbero mai riconosciuto.»

Nessuno dei suoi amici aggiunge qualcosa, ma tutti annuiscono in segno di approvazione. Dopo averci pensato un po’, decidiamo che qui non c’è nient’altro per noi, offriamo ai pochi presenti un giro e salutiamo la compagnia.