---
layout: case
type: lead
title: 32 CO
language: it
case_name: accademico_assassinato
address: 32CO
---

La segretaria dei dottori Ainstree, Salieri e Rumanov ci accoglie cordialmente al nostro arrivo allo studio.

«Dovreste parlare col dottor Ainstree. Si trovava sul posto quando Lord Wolmer è morto. Solo un momento...» aggiunge mentre si allontana lungo il corridoio. Qualche istante più tardi giunge un uomo alto, con un lungo panciotto nero aperto, che ci fa cenno di seguirlo nel suo ufficio: «Entrate, agenti». Ci conduce nel semplice studio di un medico: i muri sono spogli, sulla grande libreria trovano posto soltanto pochi volumi, e ci sono una serie di scatole piene di oggetti sparse in giro.

«Per cominciare non siamo agenti. Informatori sarebbe più corretto. Per il resto, lei non è un sospettato, quindi se vuole può descriverci quello che è successo la notte scorsa. Da quando è stato chiamato a quando ha lasciato la scena del crimine, cortesemente».

«Credo sia stato poco dopo le sette, quando uno dei miei vicini ha bussato freneticamente alla porta. Ha detto che lo mandava un poliziotto e che c’era bisogno di un medico. Immediatamente ho afferrato una giacca e l’ho seguito fino a trovare l’agente chino sul corpo. Era buio appena fuori dal London University College, mentre un lampionaio lavorava per illuminare la scena.»

«A parte le ferite sul torace, niente di strano?»

«Ho notato un leggero odore di zolfo.»

«Avevate già conosciuto Lord Wolmer? Eravate a co-

noscenza dei suoi problemi di salute?»

«No, ho saputo dopo chi fosse. Ma il nome Wolmer

non mi è nuovo.» Gli chiedo allora di controllare nei faldoni se potesse essere suo paziente.

«In base a cosa me lo chiedete? Avete detto che non siete agenti, o no? Mi capisca: sono informazioni riservate». Mi sporgo sul tavolo, e mentre faccio finta di prendere

del denaro, accarezzo una fondina che non c'è.

«Non ho bisogno di alcun incentivo, né di problemi. Attendete allora, senza toccare nulla». Il dottore, chiamando la sua assistente a far da guardia ai nostri, si sposta nelle altre stanze. Dopo circa quindici minuti riappare sulla porta, senza entrare né sedersi: «Avete un buon fiuto. Di recente il dottore di sua moglie aveva mandato qui alcuni campioni da analizzare come parte di un controllo. E' segnato nello schedario delle prestazioni consegnate, e la prestazione risulta già pagata. Non posso dirvi l’esito delle analisi: visto che non si trattava di una mia paziente, non ne ho archiviata una copia. Questa è la notizia. Ora, ritenetevi più che fortunati per quel che vi ho detto, ed andate subito via di qui» ed alza con tono severo un dito, puntato verso l'uscita.Ma proprio mentre stiamo per uscire, Wiggins scarta un appunto sbiadito, ripiegato sul tavolinetto di fianco alla porta d'ingresso. Ci pensa su per un momento e con un candido sorriso mi dice: «E se fosse una lista di persone che gli devono dei soldi?»