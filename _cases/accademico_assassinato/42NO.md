---
layout: case
type: lead
title: 42 NO
language: it
case_name: accademico_assassinato
address: 42NO
---
Di ritorno al 221B di Baker Street ci aspettavamo di trovare Holmes con prove schiaccianti sull'omicidio di Lord Wolmer. Invece, con nostra sorpresa, lo troviamo comodo in poltrona con un romanzo di Jane Austen.

«Non lavori al caso?» lo smuove Wiggins.

«Certo» risponde Holmes, posando la sua copia di ‘Orgoglio e pregiudizio’ sul tavolino vicino al giornale del mattino: «A volte c'è bisogno un piccolo diversivo per svuotare la mente, e riportarla sugli aspetti essenziali.»

«E quali sarebbero?» chiede Wiggins.

«È piuttosto semplice. Come direbbero i Romani, Cui prodest?’». Ci guardiamo in silenzio per un momento.

«La prematura dipartita di Lord Wolmer porta benefici sufficienti a giustificare un omicidio.» Gli chiedo se sta pensando alla moglie, poichè erediterà il denaro.

«Sarebbe questo un beneficio? Ne dispone già. E non ci sono segni di rottura nella loro coppia: anzi erano felici assieme.» Tento allora con il titolo.

«Non mi avete detto voi stesso che il fratello è un uomo pratico, e che non trova valore nel titolo onorifico?»

Sono all'angolo: non si può giocare al gatto col topo con Holmes: «E allora cosa?»

«Questo, amico mio, è esattamente quel che devi scoprire.» Allunga di nuovo le gambe sul tavolinetto basso, e torna al suo libro.