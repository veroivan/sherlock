---
layout: case
type: lead
title: 63 CO
language: it
case_name: accademico_assassinato
address: 63CO
---

Al nostro arrivo Edward Quimby ci saluta piuttosto bruscamente, rimanendo sulla soglia di casa.

«Entrate agenti. Facciamola finita, in fretta» dice prima di darci l’opportunità di presentarci dignitosamente.

«Grazie, ma non siamo poliziotti. Siamo consulenti di Scotland Yard.» Quimby si lascia andare ad un grugnito infastidito.

«Ebbene, dovrò sottopormi a questa commedia per la seconda volta. Spicciatevi.»

Per un attimo rimaniamo ammutoliti dalla bruschezza della sua risposta. Wiggins ritrova per primo la parola: «In tal caso, potreste essere così gentile da raccontarci brevemente perché Lord Wolmer era stato scelto per quella posizione, e la natura del vostro rapporto lavorativo con lui?»

«L’ho scelto perché è un vecchio amico e dovevo rimetterlo in carreggiata, quando ho visto che aveva ripreso il senno. S'era perso dietro quei farmaci: più di una volta l'ho visto che li ingurgitava come caramelle. E poi pensavo potesse carnificare la nobiltà dell'istituzione che dirigo. La tensione fra di noi derivava dal fatto che non stava facendo quello che gli avevo chiesto di fare, nel ruolo in cui l'avevo messo.»

«Ci dica cosa gli aveva richiesto, allora.»

«Niente. Gli avevo chiesto di non fare niente, e in qualche modo non ci riusciva: mi sbagliavo sulla sua capacità di valutazione. Quei medicinali gli avranno fatto perdere qualche rotella. E per risparmiarvi la domanda: sì, ho un alibi per la notte scorsa. Ero da Romano’s con mia moglie. Il personale dovrebbe poter garantire sia per la mia prenotazione, sia per la mia presenza ieri sera. Ora, se non ci sono altre domande, potete andarvene?»
