---
layout: case
type: lead
title: 88 SE
language: it
case_name: accademico_assassinato
address: 88SE
---

Il negozio di sartoria Roberts & Parfitt è un’attività molto più grande di quanto immaginassimo. Qui si possono incontrare alcuni dei più grossi calibri della società londinese, intenti nel farsi prendere misure e sfregare tessuti, mentre il ticchettio delle macchine da cucire sovrasta qualsiasi altro suono.

Non passa molto dal nostro arrivo, quando ci accoglie un commesso in ghingheri.

«Come desiderate essere aiutati, Signori?» ci chiede.

«Avremmo boisogno di parlare con Mr. Clifford Roberts. È qui?» faccio io.

«C’è, ma in questo momento è terribilmente occupato. Potrei fissare per voi un appuntamento.»

«Sono terribilmente spiacente, trattasi di un argomento piuttosto urgente. Stiamo indagando su un omicidio» provo a dire con tono autorevole.

Il commesso, intimorito, si perde in qualche secondo di silenzio. «In tal caso, vogliano accomodarsi da questa parte, prego». Ci conduce lungo una serie di corridoi, poi sul retro e su per una rampa di scale. Il disimpegno non è certo elegante come il resto del negozio, tuttavia la porta è decorata e mostra il nome del signor Roberts.

«Sir Roberts, questi signori vorrebbero parlarvi. Trattasi di un’indagine per omicidio.»

 Una voce sorpresa risponde dall’interno: «Come? Cosa?! Entrate.»

Clifford Roberts, alzatosi in piedi per correre ad aprire la porta, ha appena passato i sessant’anni, ma mantiene una giovanile esuberanza. Libera le poltroncine dai campionari delle stoffe e ci fa sedere.

«Ci chiedevamo se intratteneste un qualche tipo di rapporto, personale o di affari, con Lord Wolmer» chiedo. «No, nessun rapporto. Ma non per colpa mia. Come

potete vedere da quanto si trova sotto di noi, ho trasformato quella che era una piccola sartoria nel miglior negozio di abbigliamento di tutta Londra, con produzione di capi ed accessori in stoffa pregiata, pelle, osso e madreperla... e non lo dico per spocchia: sono materiali difficili da lavorare. Sono diventato piuttosto ricco, non me ne vergogno. Ma non dimentico da dove son partito. Per provar ad aiutare i meno fortunati, nel corso degli anni ho devoluto considerevoli somme di denaro all’orfanotrofio di St. James. Finchè, circa un mese fa, ho avvicinato Lord Wolmer a proposito di un terreno che possedeva adiacente all’orfanotrofio. Il mio intento era quello di comperarlo ad un prezzo equo per espandere l’orfanotrofio, che deve ospitare sempre più persone. Lord Wolmer nonostante conoscesse bene tutta la storia ha deciso di chiedere un prezzo esagerato per quella proprietà. Un terreno che non ha prodotto niente da decenni. Non si è comportato da galantuomo, e ben presto ci siamo trovato in una situazione di stallo. Non mi faccio mica prendere per il naso, io.»

«Quanto avete offerto per l’affare?» chiede Wiggins.

«Una somma considerevole. Cinque anni fa chiunque sano di mente sarebbe sobbalzato di fronte ad una simile offerta. Comunque Lord Wolmer, non so consigliato da chi, ha voluto aggrapparsi al fatto che il mercato immobiliare tende al rialzo oggi, per giustificare il suo prezzo gonfiato. Deve aver pensato che poteva sfruttarmi per ottenere qualsiasi somma volesse, visto che io avevo già dichiarato pubblicamente l'intento di compiere l'opera e che quello è l’unico terreno libero vicino al St. James.»

«Cercando di tralasciare le vostre opinioni e sentimenti, direste che stava chiedendo più o meno del valore di mercato corrente?» chiedo.

«Senta, io faccio affari ogni minuto, mi passano soldi contanti per le mani come acqua dal rubinetto. Le cifre a cui al giorno d’oggi vengono venduti i terreni non sono giustificabili, ed io i soldi non li stampo ma me li sudo. Comunque chiedeva meno di quanto le attuali tendenze del mercato suggerissero,» ammette il signor Roberts «però qualsiasi uomo timorato di Dio avrebbe dovuto sentirsi in dovere di

fare un considerevole sconto, visto l'intento caritatevole dell'opera. Specialmente nei confronti di un’organizzazione che svolge nel quartiere un compito indispensabile, come fa il Saint James da anni.»

«Avete avuto più occasione di parlare con Lord Wolmer, dopo quel primo incontro?»

«No. Sono rimasto parecchio irritato dalla sua testardaggine, gli ho mandato un'ambasciata con il fratello e nemmeno quella ha funzionato. Ma tanto ho trovato un’alternativa che mi permetterà di evitare le sue speculazioni.»

«Speculazioni che non potrà fare più, perchè come saprà è morto» si lascia scappare Wiggins.

Mr. Roberts non si scompone più di tanto.

«Potrebbe spiegarci in cosa consiste la soluzione alternativa che ha trovato?» continuo io.

«Quest’inverno l’orfanotrofio verrà trasferito esattamente qui, mentre ho deciso di spostare la Roberts & Parfitt nel southwest, dove attualmente si trova l’orfanotrofio.»

Rimaniamo un attimo interdetti, non capendo se Mr. Roberts sia consapevole di quel che ci sta dicendo.

«Cosa pensa di ottenere da questo spostamento? Questo laboratorio ci sembra anche più piccolo dell’orfanotrofio.»

«Ma in questa zona posseggo già le proprietà confinanti. Dal punto di vista degli affari, invece, lì ci aspettiamo un giro di clienti maggiore: il southwest di Londra è ricco rispetto a qui. Cercherò allora di aumentare le donazioni qui, dove c'è possibilità di allargarsi. In verità, se ci pensate, è un’idea che porta benefici a tutte le parti coinvolte, con l’eccezione del defunto lord Wolmer.»

Wiggins, seccato, mi fa cenno di chiudere: «Immagino non abbiate nulla da dirci in merito alla nostra indagine».

«Io vi parlo della mia attività e di come faccio muovere soldi. Non so altro di quell’uomo. Cos'altro volete sapere? Guardate che ho capito che è morto. E se pensate che io abbia a che fare con questo omicidio vi sbagliate di grosso. Non giudicatemi: cerco solo di fare buoni affari.»