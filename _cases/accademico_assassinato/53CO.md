---
layout: case
type: lead
title: 53 CO
language: it
case_name: accademico_assassinato
address: 53CO
---

Arriviamo alla casa di di Edgar e Sarah Livingston giusto in tempo per vedere una carrozza lasciare il vialetto. «Speriamo di non averli mancati» sospira Wiggins.

Ma la fortuna ci assiste, visto che scopriamo che c'è ancora gente in casa. La signora Livingston viene ad aprirci e ci presentiamo: «Siamo ancora scossi per ieri sera. Mio marito non si aspettava di veder morire un uomo, specialmente qualcuno che conosceva. E' uscito per non pensarci troppo su.» Conosco bene la sensazione: a me è capitato quando persi il mio primo paziente.

«Abbiamo pochi contatti con Lord Wolmer e sua moglie. Del resto, bado alla bambina di Mary. Edgar mio marito è un lampionaio: ha un lavoro fisso, ma la paga non è granchè. Siamo gente semplice, ci siamo trasferiti da Croydon con Mary, che ci tratta sempre bene. Charles è stato qui poco fa, a portarmi la paga per la settimana: mi ha dato anche un generoso straordinario.»

«Per cosa?»

«Forse per quando ho accudito Lily la settimana scorsa: era ammalata e non è andata a scuola.»

«Quando il signor Livingston vorrà parlare con noi, gliene saremo grati.»

«E' in giro: Charles gli trova spesso delle commissioni da

fare. Era molto triste ieri sera: quando ha visto il povero Lord Wolmer in quelle condizioni, si è subito messo all'opera per finire di accendere i lampioni, ma ormai nessun tipo di luce avrebbe potuto salvarlo.»