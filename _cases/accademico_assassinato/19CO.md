---
layout: case
type: lead
title: 19 CO
language: it
case_name: accademico_assassinato
address: 19CO
---

Il personale del Romano’s si sta preparando per la ressa delle cinque quando arriviamo, così fatichiamo a recuperare tutte le informazioni di cui abbiamo bisogno. Il maitre ci informa che da quando hanno iniziato ad accettare prenotazioni Lord Wolmer ha riservato un tavolo per tre tutti i venerdì, compreso il giorno di domani. Forse, ancora non sanno che è morto. Un cameriere ci dice che il più delle volte mangiava col fratello Charles. Sostiene con enfasi di non aver mai ascoltato una delle loro conversazioni: noi capiamo subito il soggetto.

Infatti lo stesso cameriere, un minuto dopo ma con una discreta mancia nel taschino, ricorda ad un tratto che il venerdì precedente avevano bevuto forte, parlando del litigio con un parrocchiano. E che Lord Wolmer era particolarmente di buon umore. Inoltre con qualche altro spiccio ci conferma anche l'alibi di Edward Quimby: «Lui e quella gran bella signora della moglie sono arrivati per la loro prenotazione delle sei e mezza... che scollatura e che fondoschiena... e sono rimasti... beh, fino a qualcosa come le otto meno un quarto».