---
layout: case
type: lead
title: 7 CO
language: it
case_name: accademico_assassinato
address: 7CO
---

Entriamo con apprensione nella casa meticolosamente pulita di Marlowe Enright. Ordinata, anche se piena di croci decorative e altre cianfrusaglie religiose ad ornare i muri. Il signor Enright ci ospita nel suo salotto.

«Cosa porta voi gentiluomini in casa mia?» ci chiede, facendo un cenno verso la teiera.

Il signor Enright è un uomo che si sta avvicinando alla cinquantina, stempiato e con una corporatura robusta.

«Vorremmo parlarvi di Lord Firk Wolmer» replico io, con un gesto che lascia intendere che non è per noi l'ora di accettare un thè. L'atteggiamento sorridente di Enright assume improvvisamente un tono fosco.

«Conoscevo l’uomo» replica.

«Lo sappiamo già. Sappiamo anche che eravate ai ferri corti quando è morto.»

«Stavo soltanto difendendo le Sacre Scritture, niente di più» replica stoicamente.

 «So che può dirci qualcosa di più.» Silenzio.

«La prego, non siamo così addentro alle ciance teologiche...» aggiunge Wiggins, casualmente.

A quel punto, un fuoco sembra accendersi negli occhi di Enright. Wiggins fa una smorfia soddisfatta. Non so come ci sia riuscito, ma Enright parte con una filippica in tono evangelizzatore che i nostri immediatamente capiscono essere destinata a non aver fine. Gli irregolari rimangono attenti per i primi minuti, cercando di organizzare a mente i pochi spunti di quelle farneticazioni scorrelate tra loro. Esce fuori il nome Brady in diverse occasioni, sembra che di solito il tale si possa trovare in chiesa, all'11 CO. Molti sono i riferimenti alle vite di Santi, degli ex parroci ed anche dei parrocchiani, ma sembrano tutte informazioni ininfluenti ai fini del caso. Mentre l'uomo ancora parlava, cominciamo ad alzarci e prendiamo la porta: «Abbiamo un impegno urgente!» faccio io, seguito da Wiggins che si scusa ed incurante delle proteste va via più velocemente possibile. «Ma sentite almeno come va a finire la storia del cappellano Jackson con suor Matilda Hastings! Poi questa si ricollega alla questua per aggiustare l'organo rotto da Molly e Ginny, i figli di...».

Non sentendo più le parole di Enright, che uscito di casa per vedere dove stavano andandonon aveva mai smesso di parlare, decido che ormai eravamo abbastanza distanti e potevamo riprendere fiato. «Se ci sarà bisogno di altre informazioni...» dico ansimando, piegato sulle ginocchia «... ci rivolgeremo solo a questo tale Brady... chiaro ragazzi?»